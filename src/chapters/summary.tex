Käesoleva bakalaureusetöö käigus arendati välja rakendus Abiõpetaja. Rakenduse eesmärgiks oli aidata üldhariduskoolide matemaatikaõpetajatel säästa aega materjalide ettevalmistamise pealt genereerides neile matemaatikaülesandeid ning nende vastuseid.

Rakenduse kasutajapoolne liides tagati veebirakendusega. Veebirakendus tugines Django MVC raamistikule.

Rakenduse tuum — ülesannete genereerimine ning nendele vastuste leidmine — tugines arvutialgebra teegile SymPy.

Rakenduse väljundiks olid töölehed ning vastuselehed. Tagati, et väljundid oleksid printimiskõlbulikud dokumendid PDF vormingus. Vorming saavutati kasutades dokumentide ettevalmistussüsteemi LaTeX.

